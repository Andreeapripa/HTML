<!DOCTYPE html>
<html>

<head>
    <title>Povesti</title>
    <style>
        a {
            font-size: 23px;
            color:gainsboro;
            font-weight: bold;
            text-decoration: none; 
        }
        a:hover {
            color:hotpink;
        }
    </style>
</head>

<body style="background-color: rgb(87, 82, 85); text-align:center;">
    <h1><u>Povesti</u></h1>
    <a href="#Povestea1" title="Punguta cu doi bani" >Punguta cu doi bani</a><br>
    <a href="#Povestea2" title="Capra cu trei iezi" >Capra cu trei iezi</a><br>
    <a href="#Povestea3" title="Cinci paini">Cinci paini</a><br>
    <a href="#Povestea4" title="Soacra cu trei nurori" >Soacra cu trei nurori</a><br>
<p id="Povestea1">Era odata o baba si un mosneag. Baba avea o gaina, si mosneagul avea un cucos; gaina babei se oua de cate doua ori pe fiecare zi si baba manca o multime de oua; iar mosneagului nu-i dadea nici unul. Mosneagul intr-o zi isi perdu rabdarea si zise:
        - Mai baba, mamanci ca in targul lui Cremene. Ia da-mi si mie niste oua, ca sa-mi prind pofta macar.
        - Da' cum nu ! zise baba, care era foarte zgarcita. Daca ai pofta de oua, bate si tu cocosul tau, sa faca oua, si-i manca; ca si eu asa am batut gaina, si iacata-o cum se oua.
                       Mosneagul, pofticios si hapsan, se ia dupa gura babei si, de ciuda, prinde iute si degraba cucosul si-i da o bataie buna, zicand:
        - Na ! ori te oua, ori du-te de la casa mea; ca sa nu mai strici mancarea degeaba.
        Cucosul, cum scapa din manile mosneagului, fugi de-acasa si umbla pe drumuri, bezmetec. Si cum mergea el pe-un drum, numai iata gaseste o punguta cu doi bani. Si cum o gaseste, o si ia in clont si se intoarna cu dansa la casa mosneagului. Pe drum se intalneste c-o trasura cu-n boier si cu niste cucoane. Boierul se uita cu bagare de seama la cucos, vede in clontu-i o punguta si zice vezeteului :
        - Mai ! ia da-te jos si vezi ce are cucosul acela in plisc.
        Vezeteul se da iute jos de pe capra trasurei si, c-un feliu de mestesug, prinde cucosul si luandu-i punguta din clont o da boierului. Boierul o ia, fara pasare, o pune in buzunar si porneste cu trasura inaine. Cucosul, suparat de asta, nu se lasa, ci se ia dupa trasura spuind neincetat :
        
        Cucurigu ! boieri mari,
        Dati punguta cu doi bani !
        
        Boierul, inciudat, cand ajunge in dreptul unei fantani, zice vezeteului:
        - Ma ! ia cucosul ist obraznic si-l da in fantana ceea.
        Vezeteul se da iarasi jos de pe capra, prinde cucosul si-l azvarle in fantana ! Cucosul, vazand aceasta mare primejdie, ce sa faca ? Incepe-a inghiti la apa; si-nghite, si-nghite, pana ce-nghite toata apa din fantana. Apoi zboara de-acolo afara si iarasi se ia in urma trasurei, zicand:
        
        Cucurigu ! boieri mari,
        Dati punguta cu doi bani !
        
        Boierul, vazand aceasta, s-a mirat cumplit si a zis :
        - Ma ! da'al dracului cucos i-aista ! Ei, las'ca ti-ouiu da eu tie de cheltuiala, mai crestatule si pintenatule !
        Si cum ajunge acasa, zice unei babe de la bucatarie sa ia cucosul, sa-l azvarle intr-un cuptor plin cu jaratic si sa puna o lespede la gura cuptorulul. Baba, canoasa la inima, de cuvant; face cum i-a zis stapanu-sau. Cucosul, cand vede si asta mare nedreptate, incepe a varsa la apa; si toarna el toata apa din fantana pe jaratic, pana ce stinge focul de tot, si se racoreste cuptiorul; ba inca face si o aparaie prin casa, de s-au indracit de ciuda harca de la bucatarie.
        Apoi da o bleanda lespezei de la gura cuptorului, iese teafar si de-acolo, fuga la fereastra boierului si incepe a tranti cu ciocul in geamuri si a zice :
        
        Cucurigu ! boieri mari,
        Dati punguta cu doi bani !
        
        - Mai, ca mi-am gasit beleaua cu dihania asta de cucos, zise boierul cuprins de mierare. Vezeteu ! Ia-l de pe capul meu si-l zvarle in cireada boilor s-a vacilor; poate vreun buhaiu infuriat i-a veni de hac: l-a lua in coarne, si-om scapa de suparare. Vezeteul iarasi ia cucosul si-l azvarle in cireada !
        Atunci bucuria cucosului! Sa-l fi vazut cum inghitea el toata cireada, s-a facut un pantece mare, mare cat un munte! Apoi iar vine la fereastra, intinde aripile in dreptul soarelui, de intuneca de tot casa boierului, si iarasi incepe:
        
        Cucurigu ! boieri mari,
        Dati punguta cu doi bani !
        
        Boierul, cand mai vede si asta dandanaie; crapa de ciuda si nu stia ce sa mai faca, doar va scapa de cucos. Mai sta boierul pe ganduri, pana-i vine iarasi in cap una.
        - Am sa-l dau in haznaua cu banii; poate va inghiti la galbeni, i-a sta vreunul in gat, s-a ineca si-oiu scapa de dansul. Si, cum zice, umfla cucosul de o aripa si-l azvarle in haznaua cu banii; caci boierul acela, de mult banarit ce avea, nu-i mai stia numarul. Atunci cucosul inghite cu lacomie toti banii si lasa toate lazile pustii. Apoi iesa si de-acolo, el stie cum si pe unde, se duce la fereastra boierului si iar incepe:
        
        Cucurigu ! boieri mari,
        Dati punguta cu doi bani !
        
        Acum, dupa toate cele intamplate, boierul, vazand ca n- are ce-i mai face, i-azvarle punguta. Cucosul o ia de jos cu bucurie, se duce in treaba lui si lasa pe boier in pace. Atunci toate paserile din ograda oiereasca, vazand voinicia cucosului s-au luat dupa dansul, de ti se parea ca-i o nunta, si nu altaceva; iara boierul se uita galis cum se duceau paserile si zise oftand:
        - Duca-se si cobe si tot, numai bine ca am scapat de belea, ca nici lucru curat n-a fost aici ! Cucosul insa mergea tantos, iar paserile dupa dansul, si merge el cat merge, pana ce ajunge acasa la mosneag, si de la poarta incepe a canta : "Cucurigu !!! Cucurigu !!!"
        Mosneagul, cum aude glasul cucosului, iesa afara cu bucurie; si cand isi arunca ochii spre poarta, ce sa vada?
        Cucosul sau era ceva de spariet! elefantul ti se parea purice pe langa acest cucos; s-apoi in urma lui veneau carduri nenumarate de paseri, care de care mai frumoase, mai cucuiete si mai boghete. Mosneagul, vazand pe cucosul lui asa de mare si de greoiu, si inconjurat de-atata amar de galite, i-a deschis poarta. Atunci cucosul i-a zis:
        - Stapane, asterne un tol aici in mojlocul ograzii.
        Mosneagul, iute ca un prasnel, asterne tolul. Cucosul atunci se asaza pe tol, scutura puternic din aripi si indata se umple ograda si livada mosneagului, pe langa paseri, si de cirezi de vite; iara pe tol toarna o movila de galbeni, care stralucea la soare de-ti lua ochii ! Mosneagul, vazand aceste mari bogatii, nu stia ce sa faca de bucurie, sarutand mereu cucosul si dezmerdandu-l.
        Atunci, iaca si baba vinea nu stiu de unde; si, cand a vazut ea unele ca aceste, numa-i sclipeau rautacioasei ochii in cap si plesnea de ciuda.
        - Mosnege, zise ea rusinata, da-mi si mie niste galbeni!
        - Ba pune-ti pofta-n cuiu, mai baba ! Cand ti-am cerut
        oua, stii ce mi-ai raspuns! Bate acum si tu gaina, sa-ti aduca galbeni; c-asa am batut si eu cucosul, stii tu din a cui pricina... si iaca ce mi-a adus !
        Atunci baba se duce in poiata, gabuieste gaina, o apuca de coada si o ia la bataie, de-ti venea sa-i plangi de mila ! Biata gaina, cum scapa din mainile babei, fuge pe drumuri.
        Si cum mergea pe drum, gaseste si ea o margica s-o inghite. Apoi rapede se intoarce acasa la baba si incepe de pe poarta: "Cot, cot, cotcodac !" Baba iesa cu bucurie inaintea gainei. Gaina sare peste poarta, trece iute pe langa baba si se pune pe cuibariu; si, dupa vreun ceas de sedere, sare de pe cuibariu cotcodocind. Baba atunci se duce cu fuga, sa vada ce i-a facut gaina!... Si cand se uita in cuibariu, ce sa vada ? Gaina se ouase o margica. Baba, cand vede ca s-a batut joc de dansa, o prinde s-o bate, pan-o omoara in bataie ! Si asa, baba cea zgarcita si nebuna a ramas de tot saraca, lipita pamantului. De-acu a mai manca si rabdari prajite in loc de oua; ca bine si-a facut ras de gaina si-a ucis-o fara sa-i fie vinovata cu nemica, sarmana !
        Mosneagul insa era foarte bogat; el si-a facut case mari si gradini frumoase si traia foarte bine; pe baba, de mila, a pus-o gainarita, iar pe cucos il purta in toate partile dupa dansul, cu salba de aur la gat si incaltat cu ciubotele galbene si cu pinteni la calcaie, de ti se parea ca-i un irod de cei frumosi, iara nu cucos de facut bors.
         
    </p>
    <p id="Povestea2"> Era odată o capră care avea trei iezi. Iedul cel mare și cu cel mijlociu dau prin băț de obraznici ce erau; iară cel mic era harnic și cuminte. Vorba ceea : "Sunt cinci degete la o mână și nu samănă toate unul cu altul".

        Într-o zi, capra cheamă iezii de pe-afară și le zice :
        
        – Dragii mamei copilași ! Eu mă duc în pădure ca să mai duc ceva de-a mâncării. Dar voi, încuieți ușa după mine, ascultați unul de altul, și să nu cumva să deschideți până ce nu-ți auzi glasul meu. Când voiu veni eu, am să vă dau de știre, ca să mă cunoașteți, și am să vă spun așa :
        
        Trei iezi cucuieți
        Ușa mamei descuieți !
        Că mama v-aduce vouă :
        Frunze-n buze,
        Lapte-n țâțe,
        Drob de sare
        În spinare,
        Mălăieș
        În călcăieș
        Smoc de flori
        Pe subsuori.
        Auzit-ați ce-am spus eu ?
        
        – Da, mămucă, ziseră iezii.
        
        – Pot să am nădejde în voi ?
        
        – Să n-ai nici o grijă, mămucă, apucară cu gura înainte cei mai mari. Noi suntem odată băieți, și ce-am vorbit odată vorbit rămâne.
        
        – Dacă-i așa, apoi veniți să vă sărute mama ! Dumnezeu să vă apere de cele rele, și mai rămâneți cu bine!
        
        – Mergi sănătoasă, mămucă, zise cel mic, cu lacrimi în ochi, și Dumnezeu să-ți ajute ca să te întoarne cu bine și să ne-aduci demâncare.
        
        Apoi capra iese și se duce în treaba ei. Iar iezii închid ușa după dânsa și trag zăvorul. Dar vorba veche : "Păreții au urechi și fereștile ochi". Un dușman de lup - ș-apoi știți care ? - chiar cumătrul caprei, care de mult pândea vreme cu prilej ca să pape iezii, trăgea cu urechea la păretele din dosul casei, când vorbea capra cu dânșii.
        
        "Bun ! zise el în gândul său. Ia, acum mi-e timpul... De i-ar împinge păcatul să-mi deschidă ușa, halal să-mi fie ! Știu că i-aș cărnoși și i-aș jumuli !" Cum zice, și vine la ușă; și cum vine, și începe :
        
        Trei iezi cucuieți
        Ușa mamei descuieți !
        Că mama v-aduce vouă :
        Frunze-n buze,
        Lapte-n țâțe,
        Drob de sare
        În spinare,
        Mălăieș
        În călcăieș
        Smoc de flori
        Pe subsuori.
        – Hai ! deschideți cu fuga, dragii mamei, cu fuga !
        
        – Ia ! Băieți, zise cel mai mare, săriți și deschideți ușa, că vine mama cu demâncare.
        
        – Săracuțul de mine ! zise cel mic. Să nu cumva să faceți pozna să deschideți, că-i vai de noi ! Asta nu-i mămuca. Eu o cunosc de pe glas; glasul ei nu-i așa de gros și de răgușit, că-i mai subțire și mai frumos !
        
        Lupul, auzind aceste, se duse la un ferar și puse să-i ascute limba și dinții, pentru a-și subția glasul, ș-apoi, întorcându-se, începu iar :
        
        Trei iezi cucuieți
        
        Ușa mamei descuieți !...
        
        – Ei, vedeți, zise iarăși cel mare; dacă mă potrivesc eu vouă ? Nu-i mămuca, nu-i mămuca !
        
        D-apoi cine-i dacă nu-i ea ? Că doar și eu am urechi ! Mă duc să-i deschid.
        
        – Bădică ! bădică ! zise iarăși cel mic. Ascultați-mă și pe mine ! Poate mai de-apoi a veni cineva ș-a zice:
        
        Deschideți ușa,
        Că vine mătușa !
        ș-atunci voi trebuie numaidecât să deschideți ? D-apoi nu știți că mătușa-i moartă de când lupii albi și s-a făcut oale și ulcioare, sărmana ?
        
        – Apoi, da ! nu spun eu bine ? zise cel mare. Ia, de-atunci e rău în lume, de când a ajuns coada să fie cap... Dacă te-i potrivi tu acestora, îi ține mult și bine pe mămuca afară. Eu, unul, mă duc să deschid.
        
        Atunci mezinul se vâră iute în horn și, sprijinit cu picioarele de prichiciu și cu nasul de funingine, tace ca peștele și tremură ca varga de frică. Dar frica-i din raiu, sărmana ! Asemene cel mijlociu, tuștiu ! iute sub un cherșin; se-nghemuiește acolo cum poate, tace ca pământul și-i tremură carnea pe dânsul de frică : Fuga-i rușinoasă, da-i sănătoasă !
        
        ... Însă cel mare se dă după ușă și - să tragă, să nu tragă ? - în sfârșit, trage zăvorul... Când iaca !... ce să vadă ? ș-apoi mai are când vede ?... căci lupului îi scăpărau ochii și-i sfârâia gâtlejul de flămând ce era. Și, nici una, nici două, haț ! pe ied de gât, îi răteză capul pe loc și-l mănâncă așa de iute și cu atâta poftă, de-ți părea că nici pe-o măsea nu are ce pune. Apoi se linge frumușel pe bot și începe a se învârti prin casă cu neastâmpăr, zicând :
        
        – Nu știu, părerea m-a amăgit, ori am auzit mai multe glasuri ? Dar ce Dumnezeu ?! Parc-au intrat în pământ... Unde să fie ? Se ițește el pe colo, se ițește pe dincolo, dar pace bună ! iezii nu-s nicăiri !
        
        – Mă !... că mare minune-i asta !... dar nici acasă n-am de coasă... ia să mai odihnesc oleaca aste bătrânețe !
        
        Apoi se îndoaie de șele cam cu greu, și se pune pe cherșin. și când s-a pus pe cherșin, nu știu cum s-au făcut, că ori cherșinul a crăpat, ori cumătrul a strănutat...
        
        Atunci iedul de sub cherșin, să nu tacă ? - Îl păștea păcatul și-l mânca spinarea, sărăcuțul !
        
        – Să-ți fie de bine, nănașule !
        
        – A !... ghidi ! ghidi ! ghiduși ce ești ! Aici mi-ai fost ? Ia vină-ncoace la nănășelul, să te pupe el ! Apoi ridică cherșinul binișor, înșfăcă iedul de urechi și-l flocăiește și-l jumulește și pe-acela de-i merg petecele !... Vorba ceea : "Că toată paserea pe limba ei piere".
        
        Pe urmă se mai învârte prin casă, doar a mai găsi ceva, dar nu găsește nimic, căci iedul cel cuminte tăcea molcum în horn, cum tace peștele în borș la foc. Dacă vede lupul și vede că nu mai găsește nimic, își pune în gând una : așază cele două capete cu dinții rânjiți în ferești, de ți se părea că râdeau; pe urmă unge toți păreții cu sânge, ca să facă și mai mult în ciuda caprei, ș-apoi iese și-și caută de drum. Cum a ieșit dușmanul din casă, iedul cel mic se dă iute jos din horn și încuie ușa bine. Apoi începe a se scărmăna de cap și a plânge cu amar după frățiorii săi.
        
        – Drăguții mei frățiori ! De nu s-ar fi înduplecat, lupul nu i-ar fi mâncat ! și biata mamă nu știe de astă mare urgie ce-a venit pe capul ei !
        
        Și bocește el și bocește până îl apucă leșin ! Dar ce era să le facă ? Vina nu era a lui, ce au căutat pe nas le-a dat.
        
        Când jălea el așa, iacă și capra venea cât putea, încărcată cu de-a mâncării și gâfuind. Și cum venea, cât de colo vede cele două capete, cu dinții rânjind, în ferești.
        
        – Dragii mămucuței, dragi ! Cum așteaptă ei cu bucurie și-mi râd înainte când mă văd !
        
        Băieții mamei, băieți,
        Frumușei și cucuieți !
        Bucuria caprei nu era proastă. Dar când s-apropie bine, ce să vadă ? Un fior rece ca gheața îi trece prin vine, picioarele i se taie, un tremur o cuprinde în tot trupul, și ochii i se păinjinesc. și ce era nu era a bine !... Ea însă tot merge pân' la ușă, cum poate, crezând că părerea o înșală... și cum ajunge, și începe
        
        Trei iezi cucuieți
        Ușa mamei descuieți !
        Că mama v-aduce vouă :
        Frunze-n buze,
        Lapte-n țâțe,
        Drob de sare
        În spinare,
        Mălăieș
        În călcăieș
        Smoc de flori
        Pe subsuori.
        Atunci iedul mezin - care acum era și cel dintâi și cel de pe urmă - sare iute și-i deschide ușa. Apoi s-aruncă în brațele mâne-sa și cu lacrimi de sânge începe a-i spune :
        
        – Mămucă, mămucă, uite ce am pățit noi ! Mare foc și potop au căzut pe capul nostru !
        
        Capra atunci, holbând ochii lung prin casă, o cuprinde spaima și rămâne încremenită !... Dar mai pe urmă, îmbărbătându-se, și-a mai venit puțin în fire ș-a întrebat :
        
        – Da' ce-a fost aici, copile ?
        
        – Ce să fie, mămucă ? Ia, cum te-ai dus dumneata de-acasă, n-a trecut tocmai mult și iacă cineva s-aude bătând la ușă și spunând :
        
        Trei iezi cucuieți,
        
        Mamei ușa descuieți...
        
        – Și ?...
        
        – Și frate-meu cel mare, nătâng și neastâmpărat cum îl știi, fuga la ușă să deschidă.
        
        – Ș-atunci ?...
        
        – Atunci, eu m-am vârât iute în horn, și frate-meu cel mijlociu în cherșin, iar cel mare, după cum îți spun, se dă cu nepăsare după ușă și trage zăvorul !...
        
        – Ș-atunci ?...
        
        – Atunci, grozăvie mare ! Nănașul nostru și prietenul dumitale, cumătrul lup, se și arată în prag !
        
        – Cine ? Cumătrul meu ? El ? Care s-a jurat pe părul său că nu mi-a spărie copilașii niciodată ?
        
        – Apoi da, mamă ! Cum vezi, i-a umplut de spărieți !
        
        – Ei las', că l-oiu învăța eu ! Dacă mă vede că-s o văduvă sărmană și c-o casă de copii, apoi trebuie să-și bată joc de casa mea ? Și pe voi să vă puie la pastramă ? Nici o faptă fără plată... Ticălosul și mangositul ! Încă se rânjea la mine câteodată și-mi făcea cu măseaua... Apoi doar eu nu-s de-acelea de care crede el : n-am sărit peste garduri niciodată de când sunt. Ei, taci, cumătre, că te-oiu dobzăla eu ! Cu mine ți-ai pus boii în plug ? Apoi, ține minte că ai să-i scoți fără coarne !
        
        – Of, mămucă, of ! Mai bine taci și lasă-l în plata lui Dumnezeu ! Că știi că este o vorbă : "Nici pe dracul să-l vezi, da' nici cruce să-ți faci !"
        
        – Ba nu, dragul mamei ! "Că până la Dumnezeu, sfinții îți ieu sufletul." ș-apoi ține tu minte, copile, ce-ți spun eu : că de i-a mai da lui nasul să mai miroase p-aici, apoi las' !... Numai tu, să nu cumva să te răsufli cuiva, ca să prindă el de veste.
        
        Și de-atunci căuta și ea vreme cu prilej ca să facă pe obraz cumătru-său. Se pune ea și stă în cumpene, cum să dreagă și ce să-i facă ?
        
        "Aha ! ia, acum i-am găsit leacul, zise ea în gândul său. Taci ! că i-oiu face eu cumătrului una de ș-a mușca labele !"
        
        Aproape de casa ei era o groapă adâncă; acolo-i nădejdea caprei.
        
        – La cadă cu dubală, cumătre lup, că nu-i de chip !... Ia, de-acu să-ncepe fapta : Hai la treabă, cumătriță, că lupul ți-a dat de lucru !"
        
        Și așa zicând, pune poalele-n brâu, își suflecă mânicele, ațâță focul și s-apucă de făcut bucate. Face ea sarmale, face plachie, face alivenci, face pască cu smântână și cu ouă și fel de fel de bucate. Apoi umple groapa cu jăratic și cu lemne putregăioase ca să ardă focul mocnit. După asta așază o leașă de nuiele numai întinată și niște frunzări peste dânsa : peste frunzări toarnă țărână și peste țărână așterne o rogojină. Apoi face un scăuieș de ceară anume pentru lup. Pe urmă lasă bucatele la foc să fearbă și se duce prin pădure să caute pe cumătru-său și să-l poftească la praznic. Merge ea cât merge prin codru, până ce dă pe-o prăpastie grozavă și întunecoasă și pe-o tihăraie dă peste lup.
        
        – Bună vreme, cumătro ! Da' ce vânt te-a abătut pe-aici ?
        
        – Bună să-ți fie inima, cumătre, cum ți-i căutătura... apoi da, nu știi dumneata că nevoia te duce pe unde nu ți-i voia ? Ia, nu știu cine-a fost pe la mine pe-acasă în lipsa mea, că știu că mi-a făcut-o bună !
        
        – Ca ce fel, cumătriță dragă ?
        
        – Ia, a găsit iezii singurei, i-a ucis și i-a crâmpoțit, de le-am plâns de milă ! Numai văduvă să nu mai fie cineva !
        
        – Da' nu mai spune, cumătră !
        
        – Apoi de-acum, ori să spun, ori să nu mai spun, că totuna mi-e. Ei, mititeii, s-au dus cătră Domnul, și datoria ne face să le căutam de suflet. De aceea am făcut și eu un praznic, după puterea mea, și am găsit de cuviință să te poftesc și pe d-ta, cumătre; ca să mă mai mângâi...
        
        – Bucuros, dragă cumătră, dar mai bucuros eram când m-ai fi chemat la nuntă.
        
        – Te cred, cumătre, d-apoi, da, nu-i cum vrem noi, ci-i cum vre Cel-de-sus.
        
        Apoi capra pornește înainte plângând, și lupul după dânsa, prefăcându-se că plânge.
        
        – Doamne, cumătre, Doamne ! zise capra suspinând. De ce ți-e mai drag în lume, de-aceea n-ai parte...
        
        – Apoi da, cumătră, când ar ști omul ce-ar păți, dinainte s-ar păzi. Nu-ți mai face și dumneata atâta inimă rea, că odată avem să mergem cu toții acolo.
        
        – Așa este, cumătre, nu-i vorba. Dar sărmanii găgălici, de cruzi s-au mai dus !
        
        – Apoi da, cumătră; se vede că și lui Dumnezeu îi plac tot puișori de cei mai tineri.
        
        – Apoi, dacă i-ar fi luat Dumnezeu, ce ți-ar fi ? D-apoi așa ?
        
        – Doamne, cumătră, Doamne ! Oiu face și eu ca prostul... Oare nu cumva nenea Martin a dat pe la dumneata pe acasă ? Că mi-aduc aminte ca acu că l-am întâlnit odată prin zmeuriș; și mi-a spus că dacă-i vrea dumneata să-i dai un băiet, să-l învețe cojocăria.
        
        Și din vorbă-n vorbă, din una-n alta, ajung pân-acasă la cumătră !
        
        – Ia poftim, cumătre, zise ea luând scăuieșul și punându-l deasupra groapei cu pricina, șezi cole și să ospătezi oleacă din ceea ce ne-a dat Dumnezeu !
        
        Răstoarnă apoi sarmalele în strachină și i le pune dinainte.
        
        Atunci lupul nostru începe a mânca hâlpav; și gogâlț, gogâlț, gogâlț, îi mergeau sarmalele întregi pe gât.
        
        – Dumnezeu să ierte pe cei răposați, cumătră, că bune sarmale ai mai făcut !
        
        – Și cum ospăta el, buf ! cade fără sine în groapa cu jăratic, căci scăuieșul de ceară s-a topit, și leașa de pe groapă nu era bine sprijinită : nici mai bine, nici mai rău, ca pentru cumătru.
        
        – Ei, ei ! Acum scoate, lupe, ce-ai mâncat ! Cu capra ți-ai pus în cârd ? Capra ți-a venit de hac !
        
        – Văleu, cumătră, tălpele mele ! Mă rog, scoate-mă că-mi arde inima-n mine !
        
        – Ba nu, cumătre; c-așa mi-a ars și mie inima după iezișorii mei ! Lui Dumnezeu îi plac pui de cei mai tineri; mie însă-mi plac și de iști mai bătrâni, numai să fie bine fripți; știi, cole, să treacă focul printr-înșii.
        
        – Cumătră, mă pârlesc, ard de tot, mor, nu mă lăsa !
        
        – Arzi, cumătre, mori, că nici viu nu ești bun ! De-abie i-a mai trece băietului istuia de spărieț, că mult păr îmi trebuia de la tine ca să-l afum. Ți-aduci aminte, dihanie răutăcioasă și spurcată, când mi te-ai jurat pe părul tău ? și bine mi-ai mâncat iezișorii !
        
        – Mă ustură inima-n mine, cumătră ! mă rog, scoate-mă, și nu-ți mai face atâta osândă cu mine !
        
        – Moarte pentru moarte, cumătre, arsură pentru arsură, că bine-o mai plesniși dînioare cu cuvinte din scriptură !
        
        După aceasta, capra și cu iedul au luat o căpiță de fân ș-au aruncat-o peste dânsul, în groapă, ca să se mai potolească focul. Apoi, la urma urmelor, năpădiră asupra lui și-i mai trântiră în cap cu bolovani și cu ce-au apucat, până-l omorâră de tot. Și așa s-a păgubit sărmana capră și de cei doi iezi, da' și de cumătru-său lupul păgubașă a rămas, și păgubașă să fie.
        
        Și auzind caprele din vecinătate de una ca aceasta, tare le-au mai părut bine ! Și s-au adunat cu toatele la priveghiu și unde nu s-au așternut pe mâncate și pe băute, veselindu-se împreună...
        
        Și eram și eu acolo de față, și-ndată după aceea am încălecat iute pe-o șea, ș-am venit de v-am spus povestea așa, ș-am mai încălecat pe-o roată și v-am spus jitia toată; și unde n-am mai încălecat pe-o capșună și v-am spus, oameni buni, o mare și gogonată minciună !
        
         
    </p>
    <p id="Povestea3">Doi oameni, cunoscuți unul cu altul, calatoreau odata, vara, pe un drum. Unul avea în traista sa trei pani, și celalalt doua pani. De la o vreme, fiindu-le foame, poposesc la umbra unei rachiți pletoase, langa o fantana cu ciutura, scoate fiecare panile ce avea și se pun sa manance împreuna, ca sa aiba mai mare pofta de mancare.

        Tocmai cand scoasera panile din traiste, iaca un al treile drumeț, necunoscut, îi ajunge din urma și se oprește langa danșii, dandu-le ziua buna. Apoi se roaga sa-i deie și lui ceva de mancare, caci e tare flamand și n-are nimica merinde la dansul, nici de unde cumpara.
        
        – Poftim, om bun, de-i ospata împreuna cu noi, zisera cei doi drumeți calatorului strain; caci mila Domnului! unde mananca doi mai poate manca și al treilea.
        
        Calatorul strain, flamand cum era, nemaiașteptand multa poftire, se așaza jos langa cei doi, și încep a manca cu toții pane goala și a be apa rece din fantana, caci alta udatura nu aveau. Și mananca ei la un loc tustrei, și mananca, pana ce gatesc de mancat toate cele cinci pani, de parca n-au mai fost.
        
        
         
        Dupa ce-au mantuit de mancat, calatorul strain scoate cinci lei din punga și-i da, din întamplare, celui ce avusese trei pani, zicand:
        
        
         
        – Primiți, va rog, oameni buni, aceasta mica mulțamire de la mine, pentru ca mi-ați dat demancare la nevoie; veți cinsti mai încolo cate un pahar de vin, sau veți face cu banii ce veți pofti. Nu sunt vrednic sa va mulțamesc de binele ce mi-ați facut, caci nu vedeam lumea înaintea ochilor de flamand ce eram.
        
        Cei doi nu prea voiau sa primeasca, dar, dupa multa staruința din partea celui al treilea, au primit. De la o vreme, calatorul strain și-a luat ziua buna de la cei doi și apoi și-a cautat de drum. Ceilalți mai raman oleaca sub rachita, la umbra, sa odihneasca bucatele. Și, din vorba în vorba, cel ce avuse trei pani da doi lei celui cu doua pani, zicand:
        
        – Ține, frate, partea dumitale, și fa ce vrei cu dansa. Ai avut doua pani întregi, doi lei ți se cuvin. Și mie îmi opresc trei lei, fiindc-am avut trei pani întregi, și tot ca ale tale de mari, dupa cum știi.
        
        – Cum așa?! zise celalalt cu dispreț! pentru ce numai doi lei, și nu doi și jumatate, partea dreapta ce ni se cuvine fiecaruia? Omul putea sa nu ne deie nimic, și atunci cum ramanea?
        
        – Cum sa ramaie? zise cel cu trei pani; atunci aș fi avut eu pomana pentru partea ce mi se cuvine de la trei pani, iar tu, de la doua, și pace buna. Acum, însa, noi am mancat degeaba, și banii pentru pane îi avem în punga cu prisos: eu trei lei și tu doi lei, fiecare dupa numarul panilor ce am avut. Mai dreapta împarțeala decat aceasta nu cred ca se mai poate nici la Dumnezeu sfantul…
        
        – Ba nu, prietene, zice cel cu doua pani. Eu nu ma țin ca mi-ai facut parte dreapta. Haide sa ne judecam, și cum a zice judecata, așa sa ramaie.
        
        – Haide și la judecata, zise celalalt, daca nu te mulțamești. Cred ca și judecata are sa-mi gaseasca dreptate, deși nu m-am tarat prin judecați de cand sunt.
        
        
         
        Și așa, pornesc ei la drum, cu hotararea sa se judece. Și cum ajung într-un loc unde era judecatorie, se înfațoșeaza înaintea judecatorului și încep a spune împrejurarea din capat, pe rand fiecare; cum a venit întamplarea de au calatorit împreuna, de au stat la masa împreuna, cate pani a avut fiecare, cum a mancat drumețul cel strain la masa lor, deopotriva cu danșii, cum le-a dat cinci lei drept mulțamita și cum cel cu trei pani a gasit cu cale sa-i împarta.
        
        Judecatorul, dupa ce-i asculta pe amandoi cu luare aminte, zise celui cu doua pani:
        
        – Și nu ești mulțamit cu împarțeala ce s-a facut, omule?
        
        – Nu, domnule judecator, zise nemulțamitul; noi n-am avut de gand sa luam plata de la drumețul strain pentru mancarea ce i-am dat; dar, dac-a venit întamplarea de-așa, apoi trebuie sa împarțim drept în doua ceea ce ne-a daruit oaspetele nostru. Așa cred eu ca ar fi cu cale, cand e vorba de dreptate.
        
        – Daca e vorba de dreptate, zise judecatorul, apoi fa bine de înapoiește un leu istuialalt, care spui c-a avut trei pani.
        
        – De asta chiar ma cuprinde mirare, domnule judecator, zise nemulțamitul cu îndrazneala. Eu am venit înaintea judecaței sa capat dreptate, și vad ca dumneata, care știi legile, mai rau ma acufunzi. De-a fi sa fie tot așa și judecata dinaintea lui Dumnezeu, apoi vai de lume!
        
        – Așa ți se pare dumitale, zise judecatorul liniștit, dar ia sa vezi ca nu-i așa. Ai avut dumneata doua pani?
        
        – Da, domnule judecator, doua am avut.
        
        – Tovarașul dumitale, avut-a trei pani?
        
        – Da, domnule judecator, trei a avut.
        
        – Udatura ceva avut-ați vreunul?
        
        – Nimic, domnule judecator, numai pane goala și apa race din fantana, fie de sufletul cui a facut-o acolo, în calea trecatorilor.
        
        – Adineauri, parca singur mi-ai spus, zise judecatorul, ca ați mancat toți tot ca unul de mult; așa este?
        
        – Așa este, domnule judecator.
        
        – Acum, ia sa statornicim randuiala urmatoare, ca sa se poata ști hotarat care cata pane a mancat. Sa zicem ca s-a taiat fiecare pane în cate trei bucați deopotriva de mari; cate bucați ai fi avut dumneata, care spui ca avuși doua pani?
        
        – Șese bucați aș fi avut, domnule judecator.
        
        – Dar tovarașul dumitale, care spui ca avu trei pani?
        
        – Noua bucați ar fi avut, domnule judecator.
        
        – Acum, cate fac la un loc șese bucați și cu noua bucați?
        
        – Cincisprezece bucați, domnule judecator.
        
        – Cați oameni ați mancat aceste cincisprezece bucați de pane?
        
        – Trei oameni, domnule judecator.
        
        – Bun! Cate cate bucați vin de fiecare om?
        
        – Cate cinci bucați, domnule judecator.
        
        – Acum, ții minte cate bucați ai fi avut dumneta?
        
        – Șese bucați, domnule judecator.
        
        – Dar de mancat, cate ai mancat dumneta?
        
        – Cinci bucați, domnule judecator.
        
        – Și cate ți-au mai ramas de întrecut?
        
        -Numai o bucata, domnule judecator.
        
        – Acum sa stam aici, în ceea ce te privește pe dumneta, și sa luam pe istalalt la rand. Ții minte cate bucați de pane ar fi avut tovarașul d-tale?
        
        – Noua bucați, domnule judecator.
        
        -Și cate a mancat el de toate?
        
        – Cinci bucați, ca și mine, domnule judecator.
        
        – Dar de întrecut, cate i-au mai ramas?
        
        – Patru bucați, domnule judecator.
        
        – Bun! Ia, acuș avem sa ne înțelegem cat se poate de bine! Vra sa zica, dumneta ai avut numai o bucata de întrecut, iar tovarașul dumitale, patru bucați. Acum, o bucata de pane ramasa de la dumneta și cu patru bucați de la istalalt fac la un loc cinci bucați?
        
        – Taman cinci, domnule judecator.
        
        – Este adevarat ca aceste bucați de pane le-a mancat oaspetele dumneavoastra, care spui ca v-a dat cinci lei drept mulțamita?
        
        – Adevarat este, domnule judecator.
        
        – Așadar, dumitale ți se cuvine numai un leu, fiindca numai o bucata de pane ai avut de întrecut, și aceasta ca și cum ai fi avut-o de vanzare, deoarece ați primit bani de la oaspetele dumneavoastra. Iar tovarașul dumitale i se cuvin patru lei, fiindca patru bucați de pane a avut de întrecut. Acum, dara, fa bine de înapoiește un leu tovarașului dumitale. Și daca te crezi nedreptațit, du-te și la Dumnezeu, și las daca ți-a face și el judecata mai dreapta decat aceasta!
        
        Cel cu doua pani, vazand ca nu mai are încotro șovai, înapoiește un leu tovarașului sau, cam cu parere de rau, și pleaca rușinat. Cel cu trei pani însa, uimit de așa judecata, mulțamește judecatorului și apoi iese, zicand cu mirare:
        
        – Dac-ar fi pretutindene tot asemenea judecatori, ce nu iubesc a li canta cucul din fața, cei ce n-au dreptate n-ar mai nazui în veci și-n pururea la judecata.
        
        Corciogarii, porecliți și aparatori, nemaiavand chip de traiu numai din minciuni, sau s-ar apuca de munca, sau ar trebui, în toata viața lor, sa traga pe dracul de coada… Iar societatea buna ar ramane nebantuita.
    </p>
    <p id="Povestea4">Era odată o babă, care avea trei feciori nalți ca niște brazi și tari de virtute, dar slabi de minte.

        O răzeșie destul de mare, casa bătrânească cu toată pojijia ei, o vie cu livadă frumoasă, vite și multe păsări alcătuiau gospodăria babei. Pe lângă acestea mai avea strânse și părăluțe albe pentru zile negre; căci lega paraua cu zece noduri și tremura după ban.
        
        Pentru a nu răzleți feciorii de pe lângă sine, mai dură încă două case alăture, una la dreapta și alta de-a stânga celei bătrânești. Dar tot atunci luă hotărâre nestrămutată a ținea feciorii și viitoarele nurori pe lângă sine — în casa bătrânească — și a nu orândui nimic pentru împărțeală până aproape de moartea sa. Așa făcu; și-i râdea inima babei de bucurie când gândea numai cât de fericită are să fie, ajutată de feciori și mângâiată de viitoarele nurori. Ba de multe ori zicea în sine: "Voi privighea nurorile, le-oi pune la lucru, le-oi struni și nu le-oi lăsa nici pas a ieși din casă, în lipsa feciorilor mei. Soacră-mea — fie-i țărna ușoară! — așa a făcut cu mine. Și bărbatu-meu — Dumnezeu să mi-l ierte! — nu s-a putut plânge că l-am înșelat sau i-am risipit casa; ... deși câteodată erau bănuiele... și mă probozea... dar acum s-au trecut toate!"
        
        Tustrei feciorii babei umblau în cărăușie și câștigau mulți bani. Celui mai mare îi venea vremea de însurat, și baba, simțind asta, umbla valvârtej să-i găsească mireasă; și în cincișase sate, abia-abia putu nimeri una după placul ei: nu prea tânără, naltă și uscățivă, însă robace și supusă. Feciorul nu ieși din hotărârea maică-sa, nunta se făcu și baba își luă cămașa de soacră, ba încă netăiată la gură, care însemnează că soacra nu trebuie să fie cu gura mare și să tot cârtească de toate cele.
        
        După ce s-a sfârșit nunta, feciorii s-au dus în treaba lor, iar nora rămase cu soacra. Chiar în acea zi, către seară, baba începu să pună la cale viața nurori-sa. Pentru babă, sita nouă nu mai avea loc în cui. "De ce mi-am făcut clește? ca să nu mă ard", zicea ea. Apoi se suie iute în pod și coboară de acolo un știubei cu pene rămase tocmai de la răposata soacră-sa, niște chite de cânepă și vreo două dimerlii de păsat.
        
        — Iată ce am gândit eu, noro, că poți lucra nopțile. Piua-i în căsoaia de alăture, fusele în oboroc sub pat, iar furca după horn. Când te-i sătura de strujit pene, vei pisa mălai; și când a veni barbatu-tău de la drum, vom face plachie cu costițe de porc, de cele afumate, din pod, și, Doamne, bine vom mânca! Acum deodată, până te-i mai odihni, ia furca în brâu, și până mâine dimineață să gătești fuioarele aceste de tors, penele de strujit și mălaiul de pisat. Eu mă las puțin, că mi-a trecut ciolan peste ciolan cu nunta voastră. Dar tu să știi că eu dorm iepurește; și pe lângă iști doi ochi, mai am unul la ceafă, care șede purure deschis și cu care văd, și noaptea și ziua, tot ce se face prin casă. Ai înțeles ce ți-am spus?
        
        — Da, mămucă. Numai ceva de mâncare...
        
        — De mâncare? O ceapă, un usturoi ș-o bucată de mămăligă rece din poliță sunt destul pentru o nevastă tânără ca tine... Lapte, brânză, unt și ouă de-am putea sclipui să ducem în târg ca să facem ceva parale; căci casa s-a mai îngreuiat cu un mâncău și eu nu vreau să-mi pierd comândul.
        
        Apoi, când înseră, baba se culcă în pat, cu fața la perete, ca să n-o supere lumina de la opaiț, mai dând a înțelege nurori-sa că are s-o privigheze; dar somnul o cuprinse îndată, și habar n-avea de ce face noră-sa. Pe când soacra horăia, dormind dusă, blajina noră migăia prin casă; acuși la strujit pene, acuși îmbăla tortul, acuși pisa mălaiul și-l vântura de buc. Și dacă Enachi se punea pe gene-i, ea îndată lua apă rece și-și spăla fața, ca nu cumva s-o vadă neadormita soacră și să-i bănuiască. Așa se munci biata noră până după miezul nopții; dar, despre ziuă, somnul o doborî, și adormi și ea între pene, caiere, fusele cu tort și bucul de mălai. Baba, care se culcase odată cu găinile, se sculă cu noaptea-n cap și începu a trânti ș-a plesni prin casă, încât biata noră, care de-abia ațipise, de voie, de nevoie, trebui să se scoale, să sărute mâna soacrei și să-i arate ce-a lucrat. Încet-încet, nora s-a dat la brazdă, și baba era mulțumită cu alegerea ce-a făcut. Peste câteva zile, cărăușii sosesc, și tânăra nevastă, văzându-și bărbățelul, mai uită din cele necazuri!
        
        Nu trece mult, și baba pune la cale și pe feciorul cel mijlociu, și-și ia un suflet de noră întocmai după chipul și asemănarea celei dintâi, cu deosebire numai că aceasta era mai în vârstă și ceva încrucișată, dar foc de harnică.
        
        După nuntă, feciorii se duc iarăși în cărăușie și nurorile rămân iar cu soacra acasă. După obicei, ea le dă de lucru cu măsură și, cum înserează, se culcă, spunând nurorilor să fie harnice și dându-le de grijă ca nu cumva să adoarmă, că le vede ochiul cel neadormit.
        
        Nora cea mai mare tălmăci apoi celeilalte despre ochiul soacră-sa cel atoatevăzător, și așa, una pe alta se îndemnau la treabă, și lucrul ieșea gârlă din mâinile lor. Iară soacra huzurea de bine.
        
        Dar binele, câteodată, așteaptă și rău. Nu trece tocmai mult, și vine vremea de însurat și feciorului cel mic. Baba însă voia cu orice chip să aibă o troiță nedespărțită de nurori... de aceea și chitise una de mai înainte. Dar nu-i totdeauna cum se chitește, ce-i și cum se nimerește. Într-o bună dimineață, feciorul mamei îi și aduce o noră pe cuptor. Baba se scarmănă pe cap, dă la deal, dă la vale, dar n-are ce face, și, de voie, de nevoie, nunta s-a făcut, și pace bună!
        
        După nuntă, bărbații din nou se duc la treaba lor și nurorile rămân iar cu soacra acasă. Baba iarăși le dă de lucru cu măsură și, cum vine seara, se culcă după obicei. Cele două nurori, văzând pe cea mai tânără codindu-se la treabă, îi zic:
        
        — Da' nu te tot codi, că mămuca ne vede.
        
        — Cum? Eu o văd că doarme. Ce fel de treabă e aceasta? Noi să lucrăm, și ea să doarmă?!
        
        — Nu căuta că horăiește, zise cea mijlocie, mămuca are la ceafă un ochi neadormit, cu care vede tot ce facem, ș-apoi tu nu știi cine-i mămuca, n-ai mâncat niciodată moarea ei.
        
        — La ceafă?... vede toate? n-am mâncat moarea ei?... Bine că mi-am adus aminte... Dar ce mâncăm noi, fetelor hăi?
        
        — Ia, răbdări prăjite, dragă cumnățică... Iar dacă ești flămândă, ia și tu o bucată de mămăligă din colțar și cu niște ceapă și mănâncă.
        
        — Ceapă cu mămăligă? d-apoi neam de neamul meu n-a mâncat așa bucate! Da' slănină nu-i în pod? unt nu-i? ouă nu sunt?
        
        — Ba sunt de toate, ziseră cele două, dar sunt ale mămucăi.
        
        — Eu cred că tot ce-i a mămucăi e ș-al nostru și ce-i al nostru e ș-al ei. Fetelor hăi! S-a trecut de șagă. Voi lucrați, că eu mă duc să pregătesc ceva de-a mâncării, știi colè, ceva mai omenește; ș-acuși vă chem și pe voi.
        
        — Doamne, ce vorbă ți-a ieșit din gură! ziseră cele două. Vrei să ne-aprindem paie în cap? să ne zvârlă baba pe drum?
        
        — Las' dacă v-a durea capul! Când v-a întreba pe voi, să dați vina pe mine și să lăsați să vorbesc eu pentru toate.
        
        — Apoi dar... dăă!... fă cum știi; numai să nu ne bagi și pe noi în belea.
        
        — Hai, fetelor, tăceți, gura vă meargă; că nu-i bună pacea, și mi-e dragă gâlceava. Și iese cântând:
        
        Vai, săracul omul prost,
        Bun odor la cas-a fost!
        Nu trece nici un ceas la mijloc, ș-un cuptor de plăcinte, câțiva pui pârpâliți în frigare și prăjiți în unt, o străchinoaie de brânză cu smântână și mămăliguța erau gata. Apoi iute cheamă și pe celelalte două în bordei, și se pun la masă cu toatele.
        
        — Hai, fetelor, mâncați bine și pe Domnul lăudați, că eu mă reped în cramă s-aduc și un cofăiel de vin, ca să meargă plăcintele aceste mai bine pe gât.
        
        După ce-au mâncat ș-au băut bine, le-au venit a cânta, ca rusului din gura gârliciului:
        
        Soacră, soacră, poamă acră,
        De te-ai coace cât te-ai coace,
        Dulce tot nu te-i mai face;
        De te-ai coace toată toamna,
        Ești mai acră decât coarna;
        De te-ai coace-un an ș-o vară,
        Tot ești acră și amară;
        Ieși afară ca o pară;
        Intri-n casă ca o coasă;
        Șezi în unghi ca un junghi.
        Ș-au mâncat, ș-au băut, ș-au cântat până au adormit cu toatele pe loc.
        
        Când se scoală baba în zori de ziuă, ia nurori dacă ai de unde. Iese afară speriată, dă încolo, dă pe dincolo, și când intră în bordei, ce să vadă? bietele nurori jeleau pe soacră-sa... Pene împrăștiate pe jos, fărmături, blide aruncate în toate părțile, cofăielul de vin răsturnat, ticăloșie mare!...
        
        — Da' ce-i acolo? strigă baba înspăimântată. Nurorile atunci sar arse în picioare; și cele mari încep a tremura de frică, cum e varga, și lasă capul în jos de rușine. Iar cea cu pricina răspunde:
        
        — Da' bine, mămucă, nu știi c-au venit tătuca și cu mămuca, și le-am făcut de mâncare, și le-am scos un cofăiel de vin, și de aceea ne-am chefăluit și noi oleacă. Iaca, chiar mai dineoarea s-au dus.
        
        — Și m-au văzut cuscrii cum dormeam?
        
        — D-apoi cum să nu te vază, mămucă?!
        
        — Ș-apoi de ce nu m-ați sculat? Mânca-v-ar ciuma să vă mănânce!
        
        — D-apoi dă, mămucă, fetele aceste au spus că d-ta vezi tot; și de aceea am gândit că ești mânioasă pe tătuca și pe mămuca, de nu te scoli. Și ei erau așa de mâhniți, de mai nu le-a ticnit mâncarea.
        
        — Ei, lasă, ticăloaselor, că vă voi dobzăla eu de acum înainte!
        
        Și de atunci nurorile n-au mai avut zi bună în casă cu baba. Când își aducea ea aminte de puicile cele nadolence și boghete, de vinișorul din cramă, de risipa ce s-a făcut cu munca ei, și c-au văzut-o cuscrii dormind așa lăfăiată, cum era, crăpa de ciudă și rodea în nurori, cum roade cariul în lemn.
        
        Se lehămetiseră până și cele două de gura cea rea a babei; și cea mai tânără găsi acum prilej să-i facă pe obraz și să orânduiască totodată și moștenirea babei prin o diată nemaipomenită până atunci, și iată cum:
        
        — Cumnatelor, zise ea într-o zi, când se aflau singure în vie. Nu putem trăi în casa aceasta de n-om face toate chipurile să scăpăm de hârca de babă.
        
        — Ei, cum?
        
        — Să faceți cum v-oi învăța eu, și habar să n-aveți.
        
        — Ce să facem? întrebă cea mai mare.
        
        — Ia, să dăm busta în casă la babă, și tu s-o iei de cânepa dracului și s-o trăsnești cu capul de peretele cel despre răsărit, cât îi putea; tot așa să faci și tu cu capul babei, de peretele cel despre apus, ș-apoi ce i-oi mai face și eu, veți vedea voi.
        
        — D-apoi când or veni ai noștri?
        
        — Atunci, voi să vă faceți moarte-n păpușoi, să nu spuneți nici laie, nici bălaie. Oi vorbi eu și cu dânșii, și las' dacă va fi ceva!...
        
        Se înduplecară și cele două, intrară cu toatele în casă; luară pe babă de păr ș-o izbiră cu capul de pereți până i-l dogiră. Apoi cea mai tânără, fiind mai șugubață decât cele două, trântește baba în mijlocul casei ș-o frământă cu picioarele, ș-o ghigosește ca pe dânsa; apoi îi scoate limba afară, i-o străpunge cu acul și i-o presură cu sare și cu piper, așa că limba îndată se umflă, și biata soacră nu mai putu zice nici cârc! și, slabă și stâlcită cum era, căzu la pat bolnavă de moarte. Apoi nurorile, după sfătuirea celei cu pricina, așezară baba într-un așternut curat, ca să-și mai aducă aminte de când era mireasă; și după aceasta începură a scoate din lada babei valuri de pânză, a-și da ghiont una alteia și a vorbi despre stârlici, toiag, năsălie, poduri, paraua din mâna mortului, despre găinile ori oaia de dat peste groapă, despre strigoi și câte alte năzdrăvănii înfiorătoare, încât numai aceste erau de ajuns, ba și de întrecut, s-o vâre în groapă pe biata babă.
        
        Iaca fericirea visată de mai înainte cum s-a împlinit!
        
        Pe când se petreceau aceste, iaca s-aud scârțâind niște care: bărbații veneau. Nevestele lor le ies întru întâmpinare și, după sfătuirea celei mai tinere, de la poartă s-aruncă în gâtul bărbaților și încep a-i lua cu vorba și a-i dezmierda care de care mai măgulitor.
        
        — Da' ce face mămuca? întrebară cu toții deodată când dejugau boii.
        
        — Mămuca, le luă cea mai tânără vorba din gură, mămuca nu face bine ce face; are de gând să ne lase sănătate, sărmana.
        
        — Cum? ziseră barbații înspăimântați, scăpând resteiele din mână.
        
        — Cum? Ia, sunt vreo cinci-șase zile de când a fost să ducă vițeii la suhat, și un vânt rău pesemne a dat peste dânsa, sărmana!... ielele i-au luat gura și picioarele.
        
        Fiii se reped atunci cu toții în casă la patul mâne-sa; dar biata babă era umflată cât o butie și nici nu putea blești măcar din gură; simțirea însă nu și-o pierduse de tot. Și, văzându-i, își mișcă puțin mâna și arătă la nora cea mare și la peretele despre răsărit, apoi arătă pe cea mijlocie și peretele despre apus; pe urmă pe cea mai tânără și jos în mijlocul casei; după aceea de-abia putu aduce puțin mâna spre gură și îndată căzu într-un leșin grozav.
        
        Toți plângeau și nu se puteau dumeri despre semnele ce face mama lor. Atunci nora cea tânără zise, prefăcându-se că plânge și ea:
        
        — Da' nu înțelegeți ce vrea mămuca?
        
        — Nu, ziseră ei.
        
        — Biata mămucă lasă cu limbă de moarte: că fratele cel mare să ia locul și casa cea despre răsărit; cel mijlociu, cea despre apus; iară noi, ca mezini ce suntem, să rămânem aici, în casa bătrânească.
        
        — Că bine mai zici tu, nevastă, răspunse bărbatu-său.
        
        Atunci ceilalți, nemaiavând încotro șovăi, diata rămase bună făcută.
        
        Baba muri chiar în acea zi, și nurorile, despletite, o boceau de vuia satul. Apoi, peste două zile, o îngropară cu cinste mare, și toate femeile din sat și de prin meleagurile vecine vorbeau despre soacra cu trei nurori și ziceau: "Ferice de dânsa c-a murit, că știu că are cine-o boci!"
    
    </p>
</body>

</html>
